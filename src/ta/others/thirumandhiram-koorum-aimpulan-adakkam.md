---
date: '11 Sep 2021'
id: 'thirumandhiram-koorum-aimpulan-adakkam'
title: 'திருமந்திரம் கூறும் ஐம்புலன் அடக்கம்'
desc: 'திருமந்திரம் கூறும் ஐம்புலன் அடக்கம் (thirumandhiram koorum aindhu siva thathuvangal)'
imgDesc: 'Photo by Sharon McCutcheon on Unsplash'
author: 'வழங்கியவர் தசா'
altLang: false
articleLang: 'ta-IN'
isHome: false
topic: others
---

<altLang />

<div style="display: none">

![](/img/others/thirumandhiram-koorum-aimpulan-adakkam/_thumbnail.png)

</div>

# {{ $frontmatter.title }}
<i style="font-size: 0.75em;"> {{ $frontmatter.author }} {{ $frontmatter.date }} </i>

<h1 style="padding-top: 2rem;">(Thirumandhiram Koorum Aimpulan Adakkam)<br>
(Tirumantiram kūṟum Aimpulaṉ aṭakkam)</h1>

## தகவல்களின் மூலம்:

    1. திருமந்திரம் மூலபாட ஆய்வுப் பதிப்பு - டாக்டர் சுப. அண்ணாமலை  
    2. உண்மை விளக்கம் - https://shaivam.org/   
    3. https://thevaaram.org  

புலன்கள்/தன்மாத்திரைகள் என்பவை ஐம்பூதங்களின் பண்புகள் ஆகும். 
> அவைகள் 1.ஓசை, 2.ஊறு, 3.ஒளி, 4.சுவை, 5.நாற்றம்

பொறிகள்/ஞானேந்திரியங்கள் என்பவை உடலில் உள்ள உறுப்புகள் ஆகும். இவைகள் புலன்களை பயன்படுத்தி ஐம்பூதங்களுடன் தொடர்பை ஏற்படுத்தும். 

> அவைகள் 1.செவி, 2.மெய், 3.வாய், 4.கண், 5.மூக்கு

கன்மேந்திரியங்கள் என்பவை புலன்கள் மற்றும் பொறிகளால் விளையும் செயல்களாகும்.

>அவைகள் 1.வாக்கு, 2.பாதம், 3.பாணி, 4.பாயுரு, 5.உபத்தம்

புலன்கள், பொறிகள், மற்றும் கன்மேந்திரியங்கள் ஒன்றை ஒன்று சார்ந்து இருக்கும்.

[ஐம்பூதங்கள், புலன்கள், பொறிகள், மற்றும் கன்மேந்திரியங்கள் பற்றி படிக்க](https://thedatatalks.in/ta/others/thirumandhiram-koorum-boodhangal-thanmathiraigal-nanendhriyangal/) இங்கே சொடுக்கவும்.

## இறைவன் திருவடி அடைய புலனடக்கம்:
```
ஐந்தில் ஒடுங்கில் அகல் இடம் ஆவது
ஐந்தில் ஒடுங்கில் அருந்தவம் ஆவது
ஐந்தில் ஒடுங்கில் அவன்பதம் ஆவது
ஐந்தில் ஒடுங்கில் அருள் உடையாரே
- 2011 - ஐந்து இந்திரியம் அடக்கும் முறைமை - திருமந்திரம் மூலபாட ஆய்வுப் பதிப்பு
- ஏழாம் தந்திரம் 
```
>ஐந்தில் ஒடுங்கில் அகல் இடம் ஆவது - ஐம்புலன்களை அடக்குவது, உலகத்தையே வெல்வதாகும்.

>ஐந்தில் ஒடுங்கில் அருந்தவம் ஆவது - ஐம்புலன்களை அடக்குவது, அரிய தவமாகும்.

>ஐந்தில் ஒடுங்கில் அவன்பதம் ஆவது - ஐம்புலன்களை அடக்கினால், இறைவன் திருவடியை அடையலாம்.

>ஐந்தில் ஒடுங்கில் அருள் உடையாரே - ஐம்புலன் அடக்கியவர், இறைவன் அருளுக்கு உரியவர் ஆவர்.

## அடக்க முயன்றால் உள்ளதும் போயிற்று: 
```
முழக்கி எழுவன மும்மத வேழம்
அடக்க அறிவு என்னும் கோட்டையை வைத்தேன்
பிழைத்தன ஓடிப் பெருங்கேடு மண்டிக்
கொழுத்தன வேழம் குலைக்கின்ற வாறே
- 2010 - ஐந்து இந்திரியம் அடக்கும் முறைமை - திருமந்திரம் மூலபாட ஆய்வுப் பதிப்பு
- ஏழாம் தந்திரம் 
```

வேழம் - கரும்பு / யானை  
முழக்கு - ஒலி  
>முழக்கி எழுவன மும்மத வேழம் - மூன்று மதமும் கொண்ட யானை பிளிறிக்கொண்டு ஓடுவதுபோல் - ஐந்து புலன்களும் ஆரவாரம் செய்து விஷயங்களை அனுபவிக்கத் துடித்தன.

>அடக்க அறிவு என்னும் கோட்டையை வைத்தேன் - ஐம்புலன்களை அடக்க அறிவு என்னும் கோட்டையை வைத்தேன்.

>பிழைத்தன ஓடிப் பெருங்கேடு மண்டிக் - ஐம்புலன்கள் அந்த கோட்டையிலிருந்து தப்பி ஓடி பெருங்கேடு விளைத்தன.

>கொழுத்தன வேழம் குலைக்கின்ற வாறே - நன்கு வளர்ந்திருந்த கரும்பை சிதைத்து விட்டன - என்னிடம் ஏற்கனவே சேர்ந்து இருந்த அறிவை கெடுத்துவிட்டன.  

## அடக்க வேண்டா அறிவை பெறவேண்டும்: 
```
அஞ்சும் அடக்கு, அடக்கு என்பர் அறிவிலார்
அஞ்சும் அடக்கில் அமரரும் அங்கு இல்லை,
அஞ்சும் அடக்கில் அசேதனமாம் என்றிட்டு
அஞ்சும் அடக்கா அறிவு அறிந்தேனே
- 2009 - ஐந்து இந்திரியம் அடக்கும் முறைமை - திருமந்திரம் மூலபாட ஆய்வுப் பதிப்பு
- ஏழாம் தந்திரம் 
```
அசேதனம் - அறிவில்லாதது  
அமரர் - வானோர்  
>அஞ்சும் அடக்கு, அடக்கு என்பர் அறிவிலார் - அறிவில்லாதோர் ஐம்புலன்களையும் அடக்கு என்று மீண்டும் மீண்டும் கூறுவர்.

>அஞ்சும் அடக்கில் அமரரும் அங்கு இல்லை - ஐந்தும் அடங்கினால் வானோரும் அங்கு வாழவியலாது.

>அஞ்சும் அடக்கில் அசேதனமாம் என்றிட்டு - அவற்றை அடக்கினால் அறிவு பெற வழி இல்லை என்று

>அஞ்சும் அடக்கா அறிவு அறிந்தேனே - அவற்றை அடக்க வேண்டாத அறிவை பெற்றேன்.

## சுழுமுனை நாடுதல்:
```
இளைக்கின்றவாறு அறி இன்னுயிர் வைத்த
கிளைக்கு ஒன்றும் ஈசனைக் கேடு இல் புகழோன்
தளைக் கொண்ட நாகம் அஞ்சு ஆடல் ஒடுக்க,
துளைக்கொண்டது அவ்வழி தூங்கும் பெடைத்தே.
- 2013 - ஐந்து இந்திரியம் அடக்கும் முறைமை - திருமந்திரம் மூலபாட ஆய்வுப் பதிப்பு
- ஏழாம் தந்திரம் 
```

இளைத்தல் - தளர்தல் - பிறந்து பிறந்து எய்தல்  
கேடு இல் புகழோன் - யோகி   
பெடைத்து - பெண் தன்மை உடையது - நாயகி  
கிளைக்கு ஒன்றும் - அடியார்க்கு இசையும்  
துளைக்கொண்டது - சுழுமுனை  

>இளைக்கின்றவாறு அறி இன்னுயிர் வைத்த - தளரும் தன்மையுடையதாக வைத்த இன்னுயிரை அறிந்த யோகி 

>கிளைக்கு ஒன்றும் ஈசனைக் கேடு இல் புகழோன் - ஈசனை வழிபடும் அடியார்களுடன் சேர்ந்து, ஈசனை அடையும் பொருட்டு 

>தளைக் கொண்ட நாகம் அஞ்சு ஆடல் ஒடுக்க - ஐம்புலன்களின் ஆட்டத்தை ஒடுக்க,

>துளைக்கொண்டது அவ்வழி தூங்கும் பெடைத்தே - சுழுமுனை வழிச்  சென்று, சிவானந்தம் பெற்று, சிவனது நாயகியாகத் தன்னை உணர்வான்.

## மனதை அடக்கி எங்கும் கோயில் காண்க:
```
நடக்கின்ற நந்தியை நாடொறு முன்னிப்
படர்க்கின்ற சிந்தையைப் பைய ஒடுக்கிக்
குறிக்கொண்ட சிந்தை குறிவழி நோக்கில்
வடக்கொடு தெற்கும் மனக்கோயி லாமே.
- 2015 - ஐந்து இந்திரியம் அடக்கும் முறைமை - திருமந்திரம் மூலபாட ஆய்வுப் பதிப்பு
- ஏழாம் தந்திரம் 
```

>நடக்கின்ற நந்தியை நாடொறு முன்னிப் - எல்லா உயிர்களிடத்தும் இயங்குகின்ற இறைவனை நாள்தோறும் எண்ணி

>படர்க்கின்ற சிந்தையைப் பைய ஒடுக்கிக் - எல்லா இடத்திலும் அலைகின்ற மனதை படிப்படியாக ஒடுக்கி  

>குறிக்கொண்ட சிந்தை குறிவழி நோக்கில் - ஏதாவது ஒரு இலக்கை இடைவிடாது நினைத்தால் 

>வடக்கொடு தெற்கும் மனக்கோயி லாமே - உலகு எங்கும் கோயிலாக விளங்கும்.

## பிராணன் அடங்கினால் மனமும் அடங்கும்:
```
பிராணன் மனத்தொடும் பேராது அடங்கிப்
பிராணன் இருக்கின்  பிறப்பு  இறப்பு இல்லை;
பிராணன் மடைமாறிப் பேச்சு  அறுவித்துப்
பிராணன் அடைவே  பேறு உண்டிடீரே
- 560 - பிராணாயாமம் - திருமந்திரம் மூலபாட ஆய்வுப் பதிப்பு
- மூன்றாம் தந்திரம் 
```

பேராது அடங்கி - இடம்பெயராமல் அடங்கி   

>பிராணன் மனத்தொடும் பேராது அடங்கிப் - உயிராற்றல் மூச்சுக்காற்றுடனும், மனதோடும் பல வழியில் செல்லாமல் அடங்கி 

>பிராணன் இருக்கின்  பிறப்பு  இறப்பு இல்லை - அடங்கியிருக்கும் பிராணனால் பிறப்பு இறப்பு இல்லை.

>பிராணன் மடைமாறிப் பேச்சு  அறுவித்துப் - உயிராற்றலை வழி மாற்றி சுழுமுனை வழியாக செலுத்தி, மௌன நிலையை அடைந்து 

>பிராணன் அடைவே  பேறு உண்டிடீரே - உயிர் முறையாகப் பெறவேண்டிய பேற்றினை பெற்று நுகர்வீராக.  

## காலத்தை(மரணத்தை) வெல்ல:
```
மூலத் துவாரத்தை முக்காரம்  இட்டிரு;
மேலைத் துவாரத்தின் மேல் மனம் வைத்திரு;
வேல்  ஒத்த கண்ணை வெளியில் விழித்திரு;
காலத்தை வெல்லும்  கருத்து-அது தானே.
- 576 - பிரத்தியாகாரம் - திருமந்திரம் மூலபாட ஆய்வுப் பதிப்பு
- மூன்றாம் தந்திரம் 
```
முக்காரம்  இடுதல் - அடைதல்  
மூலத்துவாராம் - மூலாதாரத்தின் துவாரம்  
மேலைத்துவாராம் - உச்சந்தலையில் உள்ள துவாரம் - பிரம்மரந்திரம் - (anterior fontanelle)  
வெளி - சிதாகாயம் - ஆன்மஉணர்வு என்னும் வெளி    

>மூலத் துவாரத்தை முக்காரம்  இட்டிரு - அபான வாயு வெளியேறும் மலவழியை அடைக்கவும்.

>மேலைத் துவாரத்தின் மேல் மனம் வைத்திரு - உச்சந்தலையில் உள்ள துவாரத்தை நினைக்கவும் 

>வேல் ஒத்த கண்ணை வெளியில் விழித்திரு - அகவெளியில் உணர்வை செலுத்த வேண்டும்.
காலத்தை வெல்லும்  கருத்து-அது தானே - காலத்தை வெல்ல முடியும்.

## அகவொளி காண்க - ஐம்புலன்களை தானாக அடங்கச்செய்தல்:
```
ஐம்புலன்களை தானாக அடங்கச்செய்தல்
கோணா மனத்தைக் குறிக்கொண்டு கீழ்க்கட்டி
வீணாத்தண்டு  ஊடே வெளியுறத் தான் நோக்கிக்
காணாக்கண், கேளாச் செவி என்று  இருப்பார்க்கு
வாழ்நாள் அடைக்கும் வழி அதுவாமே.
- 581 - தாரணை - திருமந்திரம் மூலபாட ஆய்வுப் பதிப்பு
- மூன்றாம் தந்திரம்
```

வெளி - சிதாகாயம் - ஆன்மஉணர்வு என்னும் வெளி  

>கோணா மனத்தைக் குறிக்கொண்டு கீழ்க்கட்டி - சுழன்று கொண்டிருக்கும் மனதை இடைவிடாது நினைத்து சுழுமுனையில் நிறுத்தி

>வீணாத்தண்டு  ஊடே வெளியுறத் தான் நோக்கிக் - சுழுமுனை வழியாக சிதாகாயத்தை உற்று நோக்க - சுழுமுனை வழியாக புருவமதிக்கு ஏறும் குண்டலி சக்தியால் தூண்டப்பெறும் உயிராற்றலால் சிதாகாயத்தை உற்று நோக்க வேண்டும்.

>காணாக்கண், கேளாச் செவி என்று  இருப்பார்க்கு - பார்க்க வேண்டாத கண், கேட்க வேண்டாத காது என்று இருப்பார்க்கு - ஐம்புலன்களை தானாக அடங்கச்செய்தல் 

>வாழ்நாள் அடைக்கும் வழி அதுவாமே - வாழ்நாள் கழியாமல் அடைக்கும் வழியாகும்.

## புலன்களை அடக்க தாரணை செய்க: 
```
அரித்த  உடலை ஐம்பூதத்தில் வைத்துப்
பொருத்த ஐம்பூதம் சத்தாதியில் போந்து
தெரித்த மனாதி சித்தாதியிற் செல்லத்
தரித்தது தாரணை தற்பரத் தோடே
- 590 - தாரணை - திருமந்திரம் மூலபாட ஆய்வுப் பதிப்பு
- மூன்றாம் தந்திரம் 
```

சத்தாதி - சத்த ஆதி - ஐம்புலன் - தன்மாத்திரை - 1.ஓசை, 2.ஊறு, 3.ஒளி, 4.சுவை, 5.நாற்றம்  
சித்தாதி - சித் ஆதி - சித்தும் சத்தும் - அறிவும் உண்மையும்   
மனாதி - மன்னன் முதலிய நான்கு அந்தக்கரணங்கள் (1.மனம், 2.புத்தி, 3.சித்தம், 4.அகங்காரம்)  
தற்பரம் – பரம்பொருள்  
தாரணை - எட்டு யோக நிலைகளில் ஒன்று. (1.இயமம், 2.நியமம், 3.ஆதனம், 4.பிராணாயாமம், 5.பிரத்தியாகாரம், 6.தாரணை, 7.தியானம், 8.சமாதி)  

[எட்டு யோக நிலைகளைப் பற்றி படிக்க இங்கே சொடுக்கவும்](https://thedatatalks.in/ta/others/thirumandhiram-koorum-ettu-yoga-nilaigal/)

>அரித்த  உடலை ஐம்பூதத்தில் வைத்துப் பொருத்த - புலன் இச்சை அரித்த உடலை ஐம்பூதத்தில் ஒடுக்கி 

>ஐம்பூதம் சத்தாதியில் போந்து - ஐம்பூதங்களை தன்மாத்திரைகளில் ஒடுக்கி

>தெரித்த மனாதி சித்தாதியிற் செல்லத் தரித்தது தாரணை தற்பரத் தோடே - மன்னன் முதலிய நான்கு அந்தக்கரணங்களை சத்சித் ஆனந்தத்தில் ஒடுங்க தாரணை செய்தால் பரம்பொருள் அனுபவம் பெறலாம்.

## புலன்கள் தானாக அடங்கும் - அமுதம் பருகும் இன்பம் விளையும்:
```
விடாத மனம் பவனத்தொடு மேவி,
நடாவு சிவசங்கின் நாதம்  கொளுவி
கடா விடா ஐம்புலன் கட்டுண்ணும்; வீடு
படாதன இன்பம் பருகு  ஆர் அமுதமே
- 872 - சந்திர யோகம் - திருமந்திரம் மூலபாட ஆய்வுப் பதிப்பு
- மூன்றாம் தந்திரம்
```

பவனம் - காற்று  
மேவி - தங்கச்செய்தல்(To cause to ஸ்டே)  
கொளுவி - கொளுவு(Hook / join together)  
நடாவு  - நடவு - செலுத்த (To cause to go)  
வீடு படாதன - விடுதல் முடியாத   

>விடாத மனம் பவனத்தொடு மேவி - ஐம்புலன்களை விடாத மனம், பிராணனுடன் சேர்த்து, 

>நடாவு சிவசங்கின் நாதம்  கொளுவி - அதை பிராணாயாமத்தால் உண்டாகும் நாத ஒலியுடன் செலுத்த வேண்டும் 

>கடா விடா ஐம்புலன் கட்டுண்ணும் - அவ்வாறு செலுத்தும் போது புலன்கள் தானாக அடங்கும்

>வீடு படாதன இன்பம் பருகு  ஆர் அமுதமே - அப்பொழுது விடுதல் முடியாத, அதுவரை கிடைக்காத அமுதம் பருகும் இன்பம் விளையும்.		

## இறைவனைப்போற்று, புலன் அடங்கும்:
```
போற்றிசைத்தும் புனிதன் திருமேனியே 
போற்றிசெய்; மீண்டே புலன் ஐந்தும் புத்தி ஆம்; 
நால் - திசைக்கும், பின்னை, ஆற்றுக்கும் நாதனை
ஊற்றுகை உள்ளத்து ஒருங்கலும் ஆமே
- 2017 - ஐந்து இந்திரியம் அடக்கும் முறைமை - திருமந்திரம் மூலபாட ஆய்வுப் பதிப்பு
- ஏழாம் தந்திரம்
```

ஆற்று - குளிரச் செய்  
ஊற்று - ஊறு - ஈரம் - Spring   

>போற்றிசைத்தும் புனிதன் திருமேனியே - எதையேனும் போற்றினால், சிவனது திருமேனியைப் போற்று

>போற்றிசெய்; மீண்டே புலன் ஐந்தும் புத்தி ஆம்; - அப்படி செய்தால், ஐம்புலன்களும் புத்தியுள் அடங்கும் 

>நால் - திசைக்கும், பின்னை, ஆற்றுக்கும் நாதனை - பிறகு நான்கு திசைகளிலும் இருந்து குளிர்ந்த அனுபவத்தை தரும் நாதனை 

>ஊற்றுகை உள்ளத்து ஒருங்கலும் ஆமே - ஊற்றுகை உள்ளத்தில் நிறுத்தி, அவனோடு ஒன்றி இருக்கவேண்டும்.

## சிந்தையில் சிவனை நிறுத்து:
```
கைவிடல்  ஆவது ஒன்று இல்லை, கருத்தினுள்
எய்தியவனை இயல்பினால் ஏத்துமின்;
ஐவருடைய அவாவினில் தோன்றிய
பொய் வருடு ஐய புலன்களும் ஐந்தே
- 2019 - ஐந்து இந்திரியம் அடக்கும் முறைமை - திருமந்திரம் மூலபாட ஆய்வுப் பதிப்பு
- ஏழாம் தந்திரம்
```
ஐ - நுட்பம்  
வருடு - பொருந்திய   

>கைவிடல்  ஆவது ஒன்று இல்லை - ஐம்புலன்களை அடக்க கைவிட வேண்டியது ஒன்றும் இல்லை

>ஐவருடைய அவாவினில் தோன்றிய பொய் வருடு ஐய புலன்களும் ஐந்தே - ஐம்பொறிகளின் ஆசையினால் தோன்றிய பொய் பொருந்திய, நுட்பமானவைகளே ஐம்புலன்கள் 

>கருத்தினுள் எய்தியவனை இயல்பினால் ஏத்துமின் - சிந்தையுள் சிவனை நிறுத்தி மனதாலும் சொல்லாலும் போற்ற வேண்டும்.


<style>
.scrollHorizontal {
    width:100%;
    height:auto;
    overflow-x:auto;
}
.mermaidContainer {
    min-width:800px;
}
</style>