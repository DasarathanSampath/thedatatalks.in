---
date: 30 Apr 2020
id: 'reinvestment-deposit-scheme'
title: மறு முதலீடு வைப்புத்திட்டம்
desc: 'மறு முதலீடு வைப்புத்திட்டம் - ஒரு தெளிவான விளக்கம்'
imgDesc: பெயிண்ட்ஷாப்பைப் பயன்படுத்தி படம் உருவாக்கப்பட்டது
author: வழங்கியவர் கி.சம்பத், காஞ்சிபுரம்
articleLang: 'ta-IN'
altLang: true
isHome: false
topic: economics
---

<altLang />

<div style="display: none">

![](/img/economics/reinvestment-deposit-scheme/_thumbnail.png)

</div>

# {{ $frontmatter.title }}
<i style="font-size: 0.75em;"> {{ $frontmatter.author }} {{ $frontmatter.date }} </i>

[கூட்டு வட்டி கணக்கிக்கு](https://thedatatalks.in/ta/custom/economics/compound-interest) இங்கே சொடுக்கவும்.  
[தொடர் வைப்பு நிதி கணக்கிக்கு](https://thedatatalks.in/ta/custom/economics/recurring-deposit) இங்கே சொடுக்கவும்.

**மறு முதலீடு - பதவிளக்கம்:**

வட்டித் தொகையானது காலாண்டிற்கொருமுறை கணக்கிடப்பட்டு அவ்வட்டித்தொகையினை மறு முதலீடு செய்து கூட்டு வட்டி கணக்கிடப்படுவதாகும். 

(குறிப்பு: இந்தியாவின் அனைத்து வங்கிகளும் காலாண்டிற்கொருமுறை கூட்டு வட்டியை கணக்கிடுவதால், இந்த விளக்கவுரை அதனடிப்படையில் உருவாக்கப்பட்டுள்ளது.)

**கூட்டுவட்டி கணக்கிடப்படும் முறை:**

1. முதலில் மூன்று மாதங்களுக்கான சாதாரண வட்டியை கணக்கிடவேண்டும். 

இதற்கான சூத்திரம் -> i = (P * N * R)/100

இங்கு   
i = வட்டித்தொகை   
P = அசல்(முதலீட்டுத் தொகை)  
N = காலம்(மாதங்களின் எண்ணிக்கை)  
R = வட்டி விகிதம்(ஆண்டுக்கு)   

உதாரணத்திற்கு, 

அசல் P  = ரூ 1 எனக் கொள்க  
காலம் N = 3 மாதங்கள்   
வட்டிவிகிதம் R = 6 விழுக்காடு   

இதன்படி 3 மாதங்களுக்கான சாதாரண வட்டி = (PNR)/100 = 1* 3/12* 6/100 = 0.015 ரூபாய்  

2. மேற்படி கணக்கிட்ட வட்டித் தொகை ரூபாய் 0.015 ஐ அசல் தொகையான ரூ 1 /- வுடன் கூட்டி வரப்பெற்ற தொகையினை (1+0.015 = 1.015) அடுத்த காலாண்டிற்கான அசல் தொகையாக கொள்ள வேண்டும்.

மேற்படி வட்டித்தொகைக்கும் வட்டி வேண்டும் என்பதற்காகவே அதனை அசலோடு சேர்க்கவேண்டியுள்ளது. இதுவே மறு முதலீடு என்று சொல்லப்படுகிறது.

தற்போது அடுத்த காலாண்டிற்க்கான மேற்படி மறுமுதலீட்டுத் தொகைக்கு சாதாரண வட்டியை கணக்கீடு செய்யவேண்டும். 

வடித்தொகை(i)    = PNR/100 (இங்கு P=1.015, N=3 & R = 6%)  
                    = 1.015* 3/12* 6/100  
                    = 0.015225  

தற்போது இந்த வட்டித்தொகையை, அசல் தொகையான ரூ 1.015 வுடன் கூடினால், நமக்கு 2 காலாண்டுகள் முடிவில் அசலும் கூட்டுவட்டி அடிப்படையிலான வட்டித்தொகையும் (அதாவது முதிர்வுத்தொகை) கிடைக்கப்பெறும். 

முதிர்வுத்தொகை = 1.015 + 0.015225 = ரூ 1.030225

3. இவ்வாறாக முதலீடு செய்யப்பட்ட வைப்புத்தொகை எத்தனை காலாண்டுக்காக இட்டு வைக்கப்பட்டுள்ளதோ அத்தனை காலாண்டுகளுக்கும் கணக்கீடுகளை மேற்சொன்னவாறு கணக்கிட்டு முதிர்வு தொகையினை கண்டறியலாம்.

4. இவ்வாறு ஒவ்வொரு காலாண்டிற்கும் முதிர்வு தொகையை கணக்கிடுவதை ஒரு சூத்திரத்தின் வாயிலாகவும் கணக்கிடலாம்.

**"நிலையான வைப்பு மறு முதலீட்டு" திட்டத்திற்க்கான சூத்திரம்:**

Mv = [(P *N *R)+1]<sup>Q</sup>

இங்கு 
Mv = முதிர்வுத் தொகை  
P = அசல்(1 ரூபாய்)   
N = காலம் - 3 மாதங்கள்  
R = வட்டி விகிதம்(ஆண்டுக்கு)   
Q = காலாண்டுகளின் எண்ணிக்கை  

உதாரணத்திற்கு 6% ஆண்டு வட்டி மற்றும் 2 காலாண்டுகளுக்கு கூட்டுவட்டி அடிப்படையில் முதிர்வுத் தொகையை கணக்கிடவேண்டுமென்று கொள்வோமேயானால் 

Mv = [(1* 3/12 * 6/100)+1]<sup>2</sup> = 1.030225 (ரூபாய்)

உதாரணத்திற்கு அசல் 15,000/- ரூபாய், 6% ஆண்டு வட்டி மற்றும் 3 ஆண்டுகளுக்கு(அதாவது 12 காலாண்டுகள்) கூட்டுவட்டி அடிப்படையில் முதிர்வுத் தொகையை கணக்கிடவேண்டுமென்று கொள்வோமேயானால். 

Mv = 15000 * [(1 *3/12 *6/100)+1]<sup>12</sup> = 17,934.27 (ரூபாய்)

**"மாதாந்திர தொடர் வைப்பு மறு முதலீட்டு" திட்டத்திற்க்கான சூத்திரம்:**

இந்த முறையில் அசலானது ஒவ்வொரு மாதமும் செலுத்தப்படுகிறது. இந்த திட்டத்திற்க்கான முதிர்வுத் தொகையை கணக்கிட, இங்கு நாம் தள்ளுபடி காரணி முறையை(Discount factor method) பின்பற்றப் போகிறோம்.

(குறிப்பு: வட்டி காலாண்டுக்கு ஒருமுறை கணக்கிடப்படும் போது, வாடிக்கையாளர்  மாதாந்திர அடிப்படையில் வட்டியை பெற விரும்பினால் தள்ளுபடி காரணி(Discount factor) பயன்படுத்தப்படும். இதைப்பற்றி மற்றொரு பதிவில் காணலாம்.)

***தள்ளுபடி வட்டி காரணிக்கான சூத்திரம்:***  
(Discount Interest Factor):  

    x = (P * R) / (1200+R)

இங்கு  
x = தள்ளுபடி வட்டி காரணி  
P = அசல்(1 ரூபாய்)  
R = வட்டி விகிதம்(ஆண்டுக்கு)  

***முதிர்வு தொகைக்கான சூத்திரம்:***

Mvrd = ((x+1)<sup>(n+1)</sup> - (x+1)) / (x)

இங்கு  
Mvrd = முதிர்வுத் தொகை   
x = தள்ளுபடிக் காரணி  
n = மாதங்களின் எண்ணிக்கை   

உதாரணத்திற்கு மாதாந்திர தொடர் வைப்பு 1,000/- ரூபாய், 6% ஆண்டு வட்டி மற்றும் 3 ஆண்டுகளுக்கு(அதாவது 12 காலாண்டுகள்) தொடர் கூட்டுவட்டி அடிப்படையில் முதிர்வுத் தொகையை கணக்கிடவேண்டுமென்று கொள்வோமேயானால்.

x = (1 * 6)/ (1200+6) = 0.0049751  
Mvrd    = 1000 * ((0.0049751+1) <sup>(12+1)</sup> - (0.0049751+1)) / (0.0049751)
        = 1000 * 12.3952256
        = 12,395.23 (ரூபாய்)



<style>   

</style>